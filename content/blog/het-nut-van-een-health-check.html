---
title: Het nut van een Linux Health Check
date: 2022-01-04T09:36:39
layout: blog/single
header_image: /img/blog/linux-health-check/header.png
tags:
- Linux
tools:
- Linux
courses:
- <a href="/diensten/ci-cd-bootcamp/" target="_blank">CI/CD Bootcamp</a>
---
<p>Veel zorgverzekeraars bieden als onderdeel van hun basisverzekering de mogelijkheid om je gezondheid periodiek te
    laten onderzoeken. Dit lijkt op het eerste gezicht een nogal vreemd aanbod, want een zorgverzekering heeft toch
    vooral als doel om de kosten te dekken wanneer je ziek bent en medicatie of behandelingen nodig hebt om weer beter
    te worden. Je kunt je dan ook afvragen waarom er iedere maand een stukje van je premie wordt gebruikt voor het
    aanbieden van medisch onderzoek terwijl je helemaal niet ziek bent. De voornaamste reden kan in één woord worden
    gegeven: preventie.</p>
<p>Door met enige regelmaat te onderzoeken of je nog gezond bent kom je er enerzijds sneller achter of er iets mis is en
    aan de andere kant kun je in sommige gevallen zelfs voorkomen dat er iets misgaat in de (nabije) toekomst. Zo zou
    tijdens het onderzoek naar voren kunnen komen dat er een ruggenwervel scheef zit. Je hebt er nog geen last van, maar
    door bezoek aan een fysiotherapeut of chiropractor wordt de wervel vlot weer recht gezet. Dat scheelt misschien wel
    een operatie en voorkomt de nodige pijn en hersteltijd. Bovendien wordt aanzienlijk bespaard op zorgkosten. Een
    operatie met bijbehorende ziekenhuisopname en revalidatie traject is immers fors duurder dan enkele behandelingen
    bij de fysio. De discussie over wat er met het uitgespaarde geld gebeurt valt buiten de strekking van dit blog (gaat
    de premie omlaag of stijgt de winst van de verzekeraar?), maar laten we positief blijven en het erop houden dat de
    operatiekamer nu gebruikt kan worden voor iemand die wél dringend onder het mes moet.</p>
<p>IT en gezondheidszorg zijn natuurlijk niet hetzelfde, maar de preventieve werking van onze IT Health Check is
    vergelijkbaar met die van het gezondheidsonderzoek. De “IT-doktoren” van AT Computing controleren uw Linux-omgeving
    op basis van een uitgebreide checklist en krijgen daardoor een goed beeld van de gezondheidsrisico's die de
    IT-omgeving loopt. Zijn alle OS-versies nog actueel? Hoe zit het met (security) patches? Is alles in orde op gebied
    van rollen en rechten? En hoe staat het met de performance van de systemen? Nadat de
    <a href='{{< ref "/diensten/linux-health-check" >}}'>Linux Health Check</a> is uitgevoerd stellen we een rapport op
    en plannen we een gesprek om de bevindingen te bespreken en advies te geven over de mogelijkheden om uw omgeving
    weer gezond te maken of gezond te houden.</p>
<p>Wat nu als er geen enkel verbeterpunt wordt aangetroffen? Een terechte vraag. Dit is uiteraard mogelijk. Net zoals
    uit een gezondheidsonderzoek kan blijken dat u volledig gezond bent. In dat geval weet u zich in ieder geval
    verzekerd van een Linux-omgeving die door onafhankelijke experts is gecontroleerd en goed bevonden. Zijn er wel
    bevindingen? In dat geval is de kans groot dat het verkregen inzicht de kosten van de
    <a href='{{< ref "/diensten/linux-health-check" >}}'>Linux Health Check</a> al snel terugverdiend. Bijvoorbeeld door
    het voorkomen van een storing, toegenomen inzicht en controle of het verbeteren van de performance. En de winst die
    dat oplevert? Die is in alle gevallen volledig voor u.</p>
