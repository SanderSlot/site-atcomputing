---
title: HashiConf Europe 2022
date: 2022-06-23T18:00:00
layout: blog/single
header_image: /img/blog/hashiconf-europe-2022/header.png
tags:
- Events
tools:
- Terraform
- Consul
- Nomad
- Vault
- Boundary
- Waypoint
courses:
- <a href="https://www.vijfhart.nl/opleidingen/ci-cd-fundamentals-with-gitlab/" target="_blank">CI/CD Fundamentals with GitLab</a>
- <a href="https://www.vijfhart.nl/opleidingen/version-control-with-git/" target="_blank">Version Control With Git</a>
---
<p class="fst-italic">Op 21 en 22 juni 2022 vond HashiConf Europe plaats in Amsterdam. Als HashiCorp Enabled Partner was
    AT Computing natuurlijk van de partij! Chris van Meer hield gedurende de conferentie zijn notitieblok paraat en
    deelt in dit blog zijn ervaringen.</p>
<h2>Dag #0</h2>
<p>De conferentie begon op dinsdag, maar op maandag stonden al een twee taken in mijn agenda. Allereerst het ophalen van
    de toegangspas en (natuurlijk) de eerste lading swag. ‘s Avonds was het tijd om, samen met collega’s Marcel en
    Dennis, deel te nemen aan een speciaal HashiCorp partner-uitje. In dit geval betekende dat een rondvaart door de
    Amsterdamse grachten met alle partners uit de Nordic-regio. Het was op en buiten de boot een uitstekende gelegenheid
    om te netwerken en ons als vers beëdigd partner kenbaar te maken. Ik deed al nieuwe, internationale
    HashiCorp-contacten op.</p>
<figure class="mb-3">
    <img alt="T-shirt" class="w-100" src="/img/blog/hashiconf-europe-2022/t-shirt.png">
</figure>
<h2>Dag #1</h2>
<p>De twee dagen van de conferentie zelf had ik gezelschap van AT-collega Danny Kip en als eerste gang op het menu van
    Dag #1 stond een openings keynote van onder andere Armon Dadgar (CTO en mede oprichter van HashiCorp) hij
    presenteerde onder andere de volgende highlights en productnieuws.</p>
<h3>HashiCorp Developer</h3>
<p>Tot op heden staat de documentatie van de verschillende producten van HashiCorp vaak redelijk verspreid. Dit wordt nu
    allemaal gecentraliseerd binnen
    <a href="https://developer.hashicorp.com" target="_blank">developer.hashicorp.com</a>. Handig, want dit scheelt
    zoeken.</p>
<h3>Terraform</h3>
<p>Aan Terraform zijn pre- / post conditions toegevoegd waarmee je van tevoren en achteraf kunt controleren of je
    deployment functioneel werkt. Dit kan bij grote, complexe deployments niet alleen tijd besparen omdat je het niet
    meerdere keren hoeft te doen, ook reduceert het de kans dat er iets in een productieomgeving misgaat.</p>
<h4>Drift detection + Sentinel Policies (Terraform Cloud / Enterprise)</h4>
<p>Voor de betaalde versies van Terraform komt een soort continue check beschikbaar die monitort of je “terraform plan”
    nog steeds overeenkomt met de werkelijkheid. Wijkt er iets af? Dan kun je daarover gealarmeerd worden. Een andere
    nieuwe feature is de mogelijkheid om binnen de Terraform registry kant en klare
    <a href="https://docs.hashicorp.com/sentinel" target="_blank">Sentinel Policies</a> te downloaden.</p>
<figure class="mb-3">
    <img alt="Keynote" class="w-100" src="/img/blog/hashiconf-europe-2022/keynote.png">
</figure>
<p>HashiCorp co-founder/CTO Armon Dadgar aan het woord over Terraform.</p>
<h3>Nomad</h3>
<p>Voor clients die niet altijd online zijn, kun je binnen Nomad voortaan met <strong>Max_client_disconnect</strong> een
    tijdspanne instellen waarbinnen er geen connectie hoeft te zijn (bijv. 24u). Een Nomad job zal hierdoor pas falen
    nadat gedurende de ingestelde tijd geprobeerd is om de job uit te voeren. Dit kan bijvoorbeeld bij edge of IoT
    toepassingen handig zijn.</p>
<h4>Native service discovery &amp; health checks</h4>
<p>Wil je klein beginnen met alleen Nomad en heb je nog geen kennis van Consul voor service discovery? Dan kun je nu met
    Nomad zelf ook service discovery doen. Dit biedt een groeipad voor als je infra groter wordt en je toe bent aan
    Consul. Dit kan al in de huidige versie 1.3. Om je service discovery zo actueel mogelijk te houden, wil je ook
    health checks uitvoeren op je services, net zoals met Consul. Dat kan in Nomad vanaf versie 1.4. Let wel, in de
    lightweight Nomad service discovery werkt resolving alleen binnen Nomad. Dit is niet van buiten te resolven zoals
    Consul (zoals “servicename.service.consul”). Hier hebben wij samen met nog twee andere partners al een RFC voor
    ingediend.</p>
<h4>Simple load balancing</h4>
<p>In een opkomende release in de 1.3 branch komt de mogelijkheid om binnen Nomad een vorm van basale load balancing toe
    te passen, zonder dat je daarvoor gelijk een proxy naar binnen hoeft te fietsen zoals een HAProxy, nginx of Traefik.
    Traefik 2.8 biedt directe Nomad support als provider. Hierdoor heb je niet meer gelijk een ConsulCatalog nodig, maar
    kun je rechtstreeks tegen de NomadCatalog aanpraten. </p>
<h4>Secure variables & Single sign-on</h4>
<p> Een beetje in het verlengde van de native service discovery: ben je nog niet toe aan een full-blown Vault? Dan kun
    je vanaf Nomad 1.4 gebruik maken van een eigen key/value store om daar secrets in op te slaan die je vervolgens
    binnen je template stanza weer aan kan roepen. Om mensen toegang te geven tot Nomad moest dit tot nu toe altijd nog
    via tokens, wat redelijk omslachtig werkt (tenzij je dynamische tokens via Vault gebruikt). Dit verandert in versie
    1.4, waardoor je ook met oauth of github kunt authenticeren.</p>
<h4>Easy swap</h4>
<p>Voor zowel de nieuwe native service discovery als key/value store functionaliteit geldt dat je eenvoudig kunt
    opschalen naar Consul en/of Vault. Het simpelweg wijzigen van slechts 1 regel code in je job stanza en het is
    gepiept.</p>
<h3>Waypoint</h3>
<p>Het verdienmodel van HashiCorp is gebaseerd op
    <a href="https://www.hashicorp.com/blog/navigating-the-new-hashicorp-enterprise-license-deployment-process"
       target="_blank">Enterprise licenties</a> (voor Terraform, Nomad en Vault) en diensten vanuit het
    <a href="https://cloud.hashicorp.com/" target="_blank">HashiCorp Cloud Platform</a> (HCP). Vanuit deze cloud levert
    HashiCorp (een groot deel van) hun software oplossingen als hosted dienst. Vanaf nu is ook Waypoint als private bèta
    beschikbaar binnen HCP. Je kunt je binnen HCP inschrijven om van de bèta gebruik te kunnen maken. Waypoint is een
    tool waarmee je een grotere abstractie maakt voor developers, waardoor zij niet meer alle specifieke dingen van
    bijvoorbeeld AWS, Kubernetes of GCP hoeven te weten. Ze kunnen in plaats daarvan werken met generieke blokken zoals
    build, deploy, run, etc.</p>
<h3>De diepte in</h3>
<p>Na de keynote kon je kiezen uit allemaal verschillende sessies waarin dieper in de wereld van de HashiCorp producten
    werd gedoken. Ook waren er praatjes van bedrijven die vertelden hoe zij de diverse HashiCorp producten hebben
    geïmplementeerd. Aan het eind van de dag heb ik nog even kunnen praten met Armon Dadgar en hem natuurlijk verteld
    over AT Computing en ons recente partnership.</p>
<h2>Dag #2</h2>
<p>Ook de tweede dag werd afgetrapt met een keynote door Armon Dadgar. Thema van deze dag is security (met Vault en
    Boundary) en networking (met Consul).</p>
<figure class="mb-3">
    <img alt="Vault" class="w-100" src="/img/blog/hashiconf-europe-2022/vault.png">
</figure>
<h3>Vault</h3>
<p>
    Er wordt hard aan Vault gewerkt. Dat blijkt uit diverse nieuwe features die recent zijn of binnenkort worden
    toegevoegd. Als eerste is er nu een <a href="https://openid.net/connect" target="_blank">OIDC</a> Identity Provider
    beschikbaar. Voor wie met Kubernetes werkt is de K8s Secret Engine toegevoegd, waardoor je niet meer per se
    Kubernetes secrets hoeft te gebruiken. Op gebied van compliance voldoet Vault nu aan de
    <a href="https://csrc.nist.gov/publications/detail/fips/140/2/final" target="_blank">FIPFS 140-2</a> standaard van
    NIST. Conformiteit met de 140-3 standaard staat op de roadmap. Om snel een PoC of demo te geven, heeft HashiCorp nu
    test apps voor Vault, bijvoorbeeld deze app die is geschreven in
    <a href="https://github.com/hashicorp/hello-vault-go" target="_blank">Go</a>.</p>
<p>Wie met DB2 databases werkt kan nu vanuit Vault ook gebruik maken van dynamische secrets. Ook voor Google Cloud
    Platform (GCP) is er wat nieuws toegevoegd. Je kunt nu binnen Vault gebruik maken van GCP key management. Voor
    situaties waarbij een hoge mate van beveiliging gewenst is, wordt key generation en certificate signing nu
    ondersteund richting externe
    <a href="https://en.wikipedia.org/wiki/Hardware_security_module" target="_blank">HSM's</a>. Last but not least komt
    de MFA optie die al in de Enterprise Edition aanwezig was nu ook beschikbaar in de open source/community edition.
</p>
<h3>Boundary</h3>
<p>Een relatief nieuw project van HashiCorp is <a href="https://www.boundaryproject.io/" target="_blank">Boundary</a>.
    Deze applicatie heeft als doel om veilige toegang op afstand eenvoudig te maken. Twee noemenswaardige nieuwe
    features zijn support voor <a href="https://www.envoyproxy.io/" target="_blank">Envoy</a> proxies en het als public
    beta toevoegen van Boundary aan HCP.</p>
<h3>Consul</h3>
<p>Op gebied van Consul zijn er drie noemenswaardige vernieuwingen. Als eerste Admin Partitions. Dit biedt een
    multi-tenancy oplossing zonder dat je extra clusters hoeft te beheren. Je creëert eigenlijk virtuele Consul
    instanties binnen hetzelfde Consul cluster, met daarop een RBAC laag. Cluster Peering is ook nieuw en zal op den
    duur WAN Federation vervangen. Het zorgt ervoor dat teams hun eigen compute clusters kunnen beheren, terwijl je bij
    WAN Federation één beheerder had.</p>
<p>Onafhankelijke cluster keys zijn nu mogelijk. Voorheen was het zo dat als je meerdere Consul clusters wilde gaan
    federeren (via WAN Federation) je eigenlijk één master key voor alle clusters had. Kon je als beheerder inloggen op
    één cluster, dan kon je dat dus op alle clusters. Ook werden by default alle Consul services over het WAN
    gepropageert. Dit hele model met Cluster Peering op de schop genomen, zodat het beheer van de verschillende clusters
    decentraal kan worden gedaan en dat je expliciet aan moet geven welke services je gepropageerd wilt hebben.</p>
<p>Als derde en laatste is Consul vanuit HCP nu ook te verbinden met Azure. Hiervoor is de publieke bèta gelanceerd en
    is de planning dat de dienst vanaf 15 juli 2022 GA (General Available) wordt. Voorheen was de HCP variant van Consul
    alleen te verbinden met AWS.</p>
<figure class="mb-3">
    <img alt="Pins" class="w-100" src="/img/blog/hashiconf-europe-2022/pins.png">
</figure>
<p>Er werd heel veel nieuws gepresenteerd, dus pin ons er niet op vast als we iets gemist hebben!</p>
<p class="fst-italic">Net als op de eerste dag werd in de breakout sessies na de keynote dieper ingegaan op alle nieuwe
    features. Terugkijkend waren het twee interessante dagen en ging ik naar huis met nieuwe kennis, opgedaan met nieuwe
    kennissen. En een to-do lijst met veel features waar ik dieper in wil gaan duiken.</p>
